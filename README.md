# AI_Project_Management

Ši repozitorija skirta studentams, besimokantiems modulį "Dirbtinio intelekto sistemų inžinerija"

Šio modulio metu Jūs įgysite DI Projektų valdymo patirties. Visi darbai bus iš esmės susiję su Jūsų baigiamuoju darbu. Iki egzamino turėsite pristatyti savo MBD, kuris turės šias dalis:

* Įvadą
* Mokslinių šaltinių analizę
* Praktinę dalį:
  * Duomenų rinkinį/rinkinius, jų pagrindimą
  * Tyrimo eigos aprašymą
  * Modelių aprašymą, architektūros analizę, pasirinktų modelių apmokymą su skirtingais duomenų rinkiniais, įmonės proceso analizę ir t.t. (labai priklausys nuo baigiamojo darbo temos, kas bus šioje dalyje)

Šiame dalyke turėsite 3 namų darbus:

* Namų darbas 1 - MBD įvadas, kuriame pagrindžiamas jūsų darbo aktualumas (kodėl svarbus jūsų tyrimas, ko trūksta esamiems sprendimams, kas jau egzistuoja...), aiškiai apibrėžtas baigiamojo darbo tikslas ir uždaviniai tam tikslui pasiekti. Taip pat bus sudarytas ir pateiktas veiksmų planas, įvertinti resursai tikslui pasiekti, įvertintos rizikos. Taip pat bus atlikta šaltinių Jūsų tema, analizė ir pateiktas pirminis variantas.
* Namų darbas 2 - Jis bus komandinis. Po Jūsų apklausos, kai žinosiu daugiau apie kiekvieną iš Jūsų, suskirstysiu į komandas po 5-6 žmones. Antroji užduotis bus svarbi tiek teisiniu, tiek techniniu požiūriu. Komanda turės įvertinti duomenų šališkumą (aiškiai apibrėžiant kaip tai darys bei pabandydami egzistuojančius techninius sprendimus tam), išanalizuos DI reglamentus bei teisinį reguliavimą. Svarbi dalis - literatūros šaltinių minėtimis temomis analizė. Paskaitų metu Jums bus pateikti pavyzdžiai, turėsite rasti medžiagos/pritaikyti mano pateiktą, savo darbui. Kuom svarbus šis namų darbas? Jūs kiekvienas turite savo temą, skirtingą darbinę patirtį. Labai svarbu bus kiekvieno žmogaus nuomonė, kadangi turėsite diskutuoti ir pateikti kiekvieno komandos nario įžvalgas, indėlį duotai temai/temoms. Taip pat kiekvienas pateiksite jau baigtą literatūros šaltinių analizę.
* Namų darbas 3 - seminaras. Kiekvienas Jūsų pristatysite savo MBD. Koks tikslas, uždaviniai, svarba, aktualumas, atlikta duomenų, modelių, šaltinių analizė, etiniai sprendimai ir rizikos, kokie techniniai sprendimai jau atlikti, rizikos, ištekliai ir t.t. Pristatymas žmogui - 5min.
Kiekvienos paskaitos metu, gausite atlikti praktines užduotis t.y. kad teorija nebūtų sau, o praktika sau. Užduotys bus tiesiogiai susijusios su paskaitos tema ir baigiamuoju darbu. Tikslas - kad nuosekliai būtų rašomas MBD.

Egzaminas: žinių patikrinimas iš DI projektų valdymo. Gausite laisvos formos klausimus, kurių metu patikrinsiu teorines ir taikymo žinias.

Šiame dalyke skirta labai daug valandų savarankiškam darbui. Atsižvelgiant į tai, kada vyksta paskaitos, ir į būtinybę derinti darbą, mokslą bei asmeninį gyvenimą, jums sukurtas atskiras „Discord“ kanalas. Klausimus galite užduoti rašydami man asmeniškai arba į kanalą bet kuriuo metu.




