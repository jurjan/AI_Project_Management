# AI sistemų šališkumo atpažinimas. AI sistemos šališkumo įvertinimas. Sąžiningo AI plėtros ir šališkumo mažinimo strategijos
# Recognizing bias in AI systems. Estimation of bias effect on the AI system. Strategies for fair AI development and bias mitigation


Paskaitos įrašas: https://youtu.be/zfYuZB3opak

Paskaitos skaidrės: https://github.com/jurjan/AI_Project_Management/blob/main/Lecture%202024-11-28/Paskaita%203.pdf](https://github.com/jurjan/AI_Project_Management/blob/main/Lecture%202024-12-03/Paskaita%205.pdf

Paskaitos aprašas: 

Šališkumas duomenyse yra neatitikimas tarp reiškinio, kurį duomenys turėtų atspindėti, ir faktinių duomenų. Šis neatitikimas gali atsirasti dėl įvairių priežasčių (kurios gali būti tarpusavyje susijusios)

Allgoritminiai šališkumai kyla iš žmogaus kognityvinių šališkumų arba juos atspindi įvairiais būdais. Todėl geriausias būdas pradėti suprasti algoritminius šališkumus yra suprasti žmogaus šališkumus. Nors kasdienėje kalboje „šališkumas“ dažnai laikomas blogu dalyku, kurio dėmesingi ir geranoriški žmonės stengiasi vengti, iš tikrųjų jis yra esminė žmogaus smegenų veikimo dalis. Taip yra todėl, kad gamta turi vienu metu spręsti tris konkuruojančius tikslus: tikslumą, greitį ir (energijos) efektyvumą.

Šališkumo spektras yra labai platus, todėl visuomet prisiminkite, kad tai gali smarkiai daryti įtaką Jūsų tyrimo rezultatams, modelio rezultatui ir aišku, jei kalbėsime apie įmonę - netinkamą galutinį produktą.

Atrankos paklaida (angl. selection bias arba sample bias) / Atrankos šališkumas yra tendencija rinktis duomenų šaltinius, kurie yra lengvai prieinami, patogūs ir/arba ekonomiškai efektyvūs, taip iškraipant duomenų reprezentatyvumą. Pavyzdžiui, jei algoritmas buvo išmokytas daugiausia naudojant tam tikros rasės ar amžiaus žmonių veidus, jis gali nepajėgti tiksliai atkurti kitų grupių vaizdų. Jei yra šališkumas duomenyse, tikėtina, kad ir modelis bus šališkas.

Self-selection bias yra atrankos šališkumo tipas, kuris atsiranda, kai duomenys surenkami iš šaltinių, kurie savanoriškai pasirinko dalyvauti ar pateikti informaciją. Klausimynai dažniausia būna tokie. Pavyzdžiui, jūs norite apmokyti modelį, kuris prognozuotų sėkmingų verslininkų elgseną. Nusprendžiate pirmiausia paklausti verslininkų, ar jie yra sėkmingi. Tada paliekate tik tuos duomenis, kuriuos pateikė save sėkmingais paskelbę asmenys. Problema yra ta, kad tikrai sėkmingi verslininkai greičiausiai neturi laiko atsakyti į jūsų klausimus, o tie, kurie teigia esantys sėkmingi, gali klysti dėl savo sėkmės įvertinimo.

Praleisto kintamojo šališkumas atsiranda, kai jūsų duomenų rinkinys neturi tam tikro būtino požymio, reikalingo tikslioms prognozėms.

Imties šališkumas (dar vadinamas pasiskirstymo pokyčiu) atsiranda, kai mokymo duomenų pavyzdžių pasiskirstymas neatspindi tų įvesties duomenų, kuriuos modelis gaus veikimo metu, pasiskirstymo. Šis šališkumo tipas dažnai pastebimas praktikoje







